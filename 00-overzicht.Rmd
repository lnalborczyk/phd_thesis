\chapter*{Overzicht}

\initial{R}uminatie is een overwegend verbaal proces dat beschouwd kan worden als een disfunctionele vorm van innerlijke spraak. Uit onderzoek naar de psychofysiologie van innerlijke spraak blijkt dat de neurale processen die betrokken zijn bij openlijke spraak en innerlijke spraak sterke gelijkenissen vertonen. Dit is in lijn met het idee dat sommige vormen van innerlijke spraak beschouwd kunnen worden als een simulatie van openlijke spraak, net zoals ingebeelde acties kunnen worden beschouwd als het resultaat van een simulatie van de bijhorende motorische actie (bijvoorbeeld wandelen en de gedachte hieraan). Met andere woorden, de motorsimulatiehypothese suggereert dat het spraakmotorsysteem ook geactiveerd wordt bij de productie van innerlijke spraak. Hieruit volgend kan de hypothese gesteld worden dat het induceren van verstoringen in het spraakmotorische systeem zal leiden tot verstoorde productie van innerlijke spraak waaronder ruminatie. Over vijf studies heen brachten we de rol van het spraakmotorsysteem bij ruminatie in kaart. Onze bevindingen tonen aan dat, ondanks het feit dat verbale ruminatie beschouwd kan worden als een vorm van innerlijke spraak, dit niet specifiek berust op het spraakmotorsysteem. Een mogelijke verklaring hiervoor is dat ruminatie een bijzondere vorm van innerlijke spraak representeert waarbij er nog geen sprake is van articulatie. Deze bevindingen worden besproken in relatie tot het habit-goal framework van depressieve ruminatie, waarbij we bijzondere aandacht spenderen aan de implicaties van onze bevindingen voor theorievorming rond de productie van innerlijke spraak.

\vspace{\baselineskip}

**Trefworden**: ruminatie; innerlijke spraak; motorische beelden; electromyografie; articulatoire onderdrukking

\afterpage{\blankpage}
